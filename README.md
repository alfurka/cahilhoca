# Podcast Dinle

- [Youtube](https://www.youtube.com/channel/UCPzd7JNfYbiT3fFiaf8b-0g)
- [Spotify](https://open.spotify.com/show/1hc8OLU3PLTBoQmRUxMp7n)
- [Apple Podcasts](https://podcasts.apple.com/us/podcast/cahil-hoca/id1581270250)
- [Google Podcast](https://podcasts.google.com/feed/aHR0cHM6Ly9mZWVkcy5yZWRjaXJjbGUuY29tL2IzMzdjM2NiLTlmYzgtNDMyOC04ODA1LWY3OTYxNWJhOWE1ZA)
- [RedCircle](https://app.redcircle.com/shows/b337c3cb-9fc8-4328-8805-f79615ba9a5d)
- [Amazon](https://www.amazon.com/item_name/dp/B08K58KMT7)

# Cahil Hoca Kimdir?

Bizi tanımak için ilk bölümümüzü buradan dinleyebilirsiniz: [Cahil Hoca Kimdir?](https://cahilhoca.com/2021-08-20-cahil-hoca-kimdir-podcast-1/)

# Hakkında

Türkiye’deki eğitim sorunları yediden yetmişe herkesin gündeminde. Herkesin bu konuda düşünceleri ve dertleri var. Maalesef herkesin dert edindiği bu eğitim sorunlarını çözemiyoruz. Evet, bunlar kolay çözülecek sorunlar değil ama sanki sorunları çoğaltıyoruz. Hatta bence, bu sorunu dert eden insanlar da yangına körükle gitmekten başka bir şey yapmıyor. Önerilen çözümler, sorunu arabeskleştirip, insanları umutsuzluğa ve çözümsüzlüğe sürüklüyor. Çünkü eğitimcilerin çözüm olarak sunduğu öneriler “gerçekçi” değil. Bu çözümü dinleyen herkes de bilinçli veya bilinçsiz olarak bunun farkında. Bu da öğrencilerin ve öğretmenlerin motivasyonunu yok ediyor.

Evet, eğitim benim de uzun zamandır dert edindiğim bir konu. Ukalaca, eğitim sorunlarımıza “uygulanabilir” çözümler önerdiğim iddiasında bulunacağım. Bu çözümler/öneriler benim orijinal fikirlerim değil. Bu çözüm fikirlerini çok değerli insanlardan, kendi tecrübelerimden ve yaptığım okumalardan derledim. Ama bunları ilk kez “Cahil Hoca” isimli bir kitapta derleme imkanım oldu. Benim kafamdaki dağınık sorunlara, kitap sistematik bir biçimde cevap veriyordu. Ayrıca 1980’lerde yazılan bu kitabın günümüz sorunları için güncelliğini korumasından da öte, bugün daha da güncel olduğunu fark ettim.

Ben de yaklaşık 2 yıl boyunca kitabın bir şerhini hazırladım. Kitabı ve benim şerhimi, burada birlikte çalışacağımız Talha ile tartıştım. Kendisinin fikirlerini almak istememin sebebi, Talha’nın Cahil Hoca kitabında konuşulan şeylerin bizatihi uygulayıcısı olmasıydı. Konuşmamız ilerledikçe, benim daha önce derlediğim düşüncelerimi yazılı diyaloglar olarak 1 sene tartıştık. Amacımız bunları kitap olarak yayınlamaktı ama podcast aracılığı ile daha fazla insana ulaşabileceğimizi düşündük. Bu yüzden bizim yazılı diyaloglarımızın tekrar düzenlenmiş halini podcast olarak yayınlayacağız. Bu arada gelen yorumları göz önünde bulundurarak, biz de düşüncelerimizi tekrar gözden geçireceğiz. Daha sonra inşa ettiğimiz eğitim felsefesini kitaplaştırmayı hedefliyoruz. Belki bir, belki iki seneye…


