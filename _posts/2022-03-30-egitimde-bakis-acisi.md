---
title: "Eğitimde Bakış Açısı"
share-img: /img/ters.jpg
thumbnail-img: /img/ters.jpg
tags: [Eğitim, Bakış, Yetenek, Beceri, Çalışmak]
---




Zekaların eşitsizliği kanısı insanların farklı olduğunu, farklı yeteneklere sahip olduğunu söylerken şuna neden olur: Sen başarısızsın muhtemelen bu konuda yeteneğin yok. Başka işe geç. Zekaların eşitliği kanısı şunu söyler: Muhtemelen bu konuya yeterince çalışmadın. Daha fazla çalış. Eğer daha fazla çalışamıyorsan muhtemelen bu konuya kendini veremiyorsun.

Geçen hafta “ezberci eğitime karşı olma” söyleminin eğitimin temellerini yok ettiğini söylemiştik. Çünkü “ezberci eğitime karşı olmak” ifadesi duyanlar tarafından yanlış anlaşılıyor ve uygulanıyordu. Burada da zekaların eşit olmadığı ifadesi sorunlara sebep oluyor. Daha ilkokulda matematikten kötü not aldığı zaman, matematiğe yeteneği olmadığını sanıyor. Ya da müziğe, resme, fiziğe vs. Acaba bu doğru mu? Kesinlikle değil. Eşitsizliğe ve farklılığa olan inanç, insanların kendini geliştirmede motivasyonunu kırıyor. Bu da birikimli olarak devam ediyor. Eğer öğrenci daha ilkokuldan matematiğe yeteneği olmadığı düşüncesine sahipse, az çalışıyor. Her sene başarılı ve başarısız öğrenci arasındaki fark açılıyor. 

Ali: Örnek

Eskiden sahip olduğum bir kanı: Ben konuşmayı beceremiyorum. Halbuki bugün daha farklı düşünüyorum. Eğer bu kadar çok asosyal olmasaydım, okul törenlerinde irade gösterip şiir/kompozisyon okusaydım, arkadaşlar arasındaki dedikodulara daha fazla katılsaydım, yeni insanlarla tanışmaya çalışsaydım iletişim kurma becerilerim daha iyi olurdu. Bugün podcastte beni dinleyenler konuşmalarımdan daha çok keyif alabilirlerdi. Şimdi diyorum ki, şimdi çok düzgün konuşamıyor olabilirim ama bunu her gün daha iyi hale getireceğim, öğreneceğim. 



Ali Furkan
