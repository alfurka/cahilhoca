---
title: "Başarının Kaynağı Ne?"
share-img: /img/mistake.jpeg
thumbnail-img: /img/mistake.jpeg
tags: [Başarı, Toplum, Aziz Sancar, Mete Gazoz, Kanılar]
---



Toplumda insanların ve dolayısıyla zekalarının farklılıkları çok fazla vurgulanıyor. Halbuki bu eşitsizlik ve farklılık kanısı, eğitim yöntemimizi sekteye uğratıyor. Başarının sırrı çalışmak mıdır yoksa yetenek midir sorusuna, çalışmak diyenler dahi kendi yetenek ve yeteneksizlikleri konusunda çok eminler. Halbuki asıl fark iradede ve dolayısıyla insanın sahip olduğu birikimdedir. Çünkü irade zekaya neyi öğrenmesi gerektiğini buyurur ve zeka da o becerisini geliştirir. Zekaların eşitliği kanısı ise bizim eğitim sorunlarımızın büyük bir kısmına cevap vererek, öğrencilerin daha ilkokuldan motivasyonunun kırılmasına engel olur. Bu polyannacılık değildir. Zira pek çok bilimsel çalışma da çalışmanın zekadan önce geldiğini söylemektedir. 

Olimpiyat Şampiyonundan Bölüm Sonu Aforizması - Mete Gazoz: "Yetenek sizleri ortalama insanların üzerine çıkartır. Çalışmak sizi yetenekli insanların üzerine çıkartır."

Aziz Sancar da zekaya inanmadığını ve aslolanın çalışmak olduğunu vurguluyor. Fakat burada zekaya inanmamaktan kastettiği şey zekaların eşit olmadığına, başarının zeka farklılıklarından kaynaklanmadığına işaret etmesi.


Ali Furkan
